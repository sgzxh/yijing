<!--//Built by Softscape HTML Builder 3.0 http://www.ruanjing.com-->
<!--//Built by Softscape HTML Builder 3.0 http://www.ruanjing.com-->
<!--//Built by Softscape HTML Builder 3.0 http://www.ruanjing.com-->
<html xmlns:v="urn:schemas-microsoft-com:vml"
xmlns:o="urn:schemas-microsoft-com:office:office"
xmlns:w="urn:schemas-microsoft-com:office:word"
xmlns="http://www.w3.org/TR/REC-html40">
<meta http-equiv="Page-Enter" content="revealTrans(Duration=2.0,Transition=23)">
<meta http-equiv="Page-Exit" content="revealTrans(Duration=2.0,Transition=23)">
<head>
<meta http-equiv=Content-Type content="text/html"; charset="gb2312">
<meta name=ProgId content=Word.Document>
<meta name=Generator content="Microsoft Word 11">
<meta name=Originator content="Microsoft Word 11">
<link rel=File-List href="模板.files/filelist.xml">
<link rel=Edit-Time-Data href="模板.files/editdata.mso">
<!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
<title>000</title>
<!--[if gte mso 9]><xml>
 <o:DocumentProperties>
  <o:Author>hzy</o:Author>
  <o:Template>Normal</o:Template>
  <o:LastAuthor>hzy</o:LastAuthor>
  <o:Revision>2</o:Revision>
  <o:TotalTime>0</o:TotalTime>
  <o:Created>2006-06-25T02:19:00Z</o:Created>
  <o:LastSaved>2006-06-25T02:19:00Z</o:LastSaved>
  <o:Pages>1</o:Pages>
  <o:Words>120</o:Words>
  <o:Characters>684</o:Characters>
  <o:Lines>5</o:Lines>
  <o:Paragraphs>1</o:Paragraphs>
  <o:CharactersWithSpaces>803</o:CharactersWithSpaces>
  <o:Version>11.5606</o:Version>
 </o:DocumentProperties>
</xml><![endif]--><!--[if gte mso 9]><xml>
 <w:WordDocument>
  <w:SpellingState>Clean</w:SpellingState>
  <w:GrammarState>Clean</w:GrammarState>
  <w:ValidateAgainstSchemas/>
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  <w:Compatibility>
   <w:UseFELayout/>
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
 </w:WordDocument>
</xml><![endif]--><!--[if gte mso 9]><xml>
 <w:LatentStyles DefLockedState="false" LatentStyleCount="156">
 </w:LatentStyles>
</xml><![endif]-->
<link rel=Stylesheet type="text/css" media=all href="../mycss.css">
<style>
<!--body
	{SCROLLBAR-ARROW-COLOR: #ECEEEB;
	SCROLLBAR-BASE-COLOR: #775F31  
;}

 /* Font Definitions */
 @font-face
	{font-family:宋体;
	panose-1:2 1 6 0 3 1 1 1 1 1;
	mso-font-alt:SimSun;
	mso-font-charset:134;
	mso-generic-font-family:auto;
	mso-font-pitch:variable;
	mso-font-signature:3 135135232 16 0 262145 0;}
@font-face
	{font-family:黑体;
	panose-1:2 1 6 0 3 1 1 1 1 1;
	mso-font-alt:SimHei;
	mso-font-charset:134;
	mso-generic-font-family:auto;
	mso-font-pitch:variable;
	mso-font-signature:1 135135232 16 0 262144 0;}
@font-face
	{font-family:"\@宋体";
	panose-1:2 1 6 0 3 1 1 1 1 1;
	mso-font-charset:134;
	mso-generic-font-family:auto;
	mso-font-pitch:variable;
	mso-font-signature:3 135135232 16 0 262145 0;}
@font-face
	{font-family:"\@黑体";
	panose-1:2 1 6 0 3 1 1 1 1 1;
	mso-font-charset:134;
	mso-generic-font-family:auto;
	mso-font-pitch:variable;
	mso-font-signature:1 135135232 16 0 262144 0;}
 /* Style Definitions */
 p.MsoNormal, li.MsoNormal, div.MsoNormal
	{mso-style-parent:"";
	margin:0cm;
	margin-bottom:.0001pt;
	mso-pagination:widow-orphan;
	font-size:12.0pt;
	font-family:宋体;
	mso-bidi-font-family:宋体;}
p
	{mso-margin-top-alt:auto;
	margin-right:0cm;
	mso-margin-bottom-alt:auto;
	margin-left:0cm;
	mso-pagination:widow-orphan;
	font-size:12.0pt;
	font-family:宋体;
	mso-bidi-font-family:宋体;}
p.titlepage, li.titlepage, div.titlepage
	{mso-style-name:title_page;
	font-size:12.0pt;
	font-family:黑体;
	mso-hansi-font-family:宋体;
	mso-bidi-font-family:宋体;}
p.content, li.content, div.content
	{mso-style-name:content;
	font-size:12.0pt;
	mso-bidi-font-family:宋体;}
p.9, li.9, div.9
	{mso-style-name:9;
	font-size:9.0pt;
	font-family:宋体;
	mso-bidi-font-family:宋体;}
p.titlelinks, li.titlelinks, div.titlelinks
	{mso-style-name:titlelinks;
	font-size:12.0pt;
	font-family:宋体;
	mso-bidi-font-family:宋体;}
p.h, li.h, div.h
	{mso-style-name:h;
	font-size:18.0pt;
	mso-bidi-font-family:宋体;}
p.style1, li.style1, div.style1
	{mso-style-name:style1;
	mso-margin-top-alt:auto;
	margin-right:0cm;
	mso-margin-bottom-alt:auto;
	margin-left:0cm;
	mso-pagination:widow-orphan;
	font-size:18.0pt;
	font-family:宋体;
	mso-bidi-font-family:宋体;}
p.style4, li.style4, div.style4
	{mso-style-name:style4;
	mso-margin-top-alt:auto;
	margin-right:0cm;
	mso-margin-bottom-alt:auto;
	margin-left:0cm;
	mso-pagination:widow-orphan;
	font-size:12.0pt;
	font-family:黑体;
	mso-hansi-font-family:宋体;
	mso-bidi-font-family:宋体;}
p.content1, li.content1, div.content1
	{mso-style-name:content1;
	mso-margin-top-alt:auto;
	margin-right:0cm;
	mso-margin-bottom-alt:auto;
	margin-left:0cm;
	line-height:20.0pt;
	mso-pagination:widow-orphan;
	font-size:12.0pt;
	font-family:宋体;
	mso-bidi-font-family:宋体;}
@page Section1
	{size:595.3pt 841.9pt;
	margin:72.0pt 90.0pt 72.0pt 90.0pt;
	mso-header-margin:42.55pt;
	mso-footer-margin:49.6pt;
	mso-paper-source:0;}
div.Section1
	{page:Section1;}
.STYLE1 {font-size: large}
.STYLE2 {font-size: medium}
div.MsoNormal1 {mso-style-parent:"";
	margin:0cm;
	margin-bottom:.0001pt;
	mso-pagination:widow-orphan;
	font-size:12.0pt;
	font-family:宋体;
	mso-bidi-font-family:宋体;}
li.MsoNormal1 {mso-style-parent:"";
	margin:0cm;
	margin-bottom:.0001pt;
	mso-pagination:widow-orphan;
	font-size:12.0pt;
	font-family:宋体;
	mso-bidi-font-family:宋体;}
p.MsoNormal1 {mso-style-parent:"";
	margin:0cm;
	margin-bottom:.0001pt;
	mso-pagination:widow-orphan;
	font-size:12.0pt;
	font-family:宋体;
	mso-bidi-font-family:宋体;}
.STYLE6 {font-weight: bold; font-size: medium;}
-->
</style>
<!--[if gte mso 10]>
<style>
 /* Style Definitions */
 table.MsoNormalTable
	{mso-style-name:普通表格;
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman";
	mso-fareast-font-family:"Times New Roman";
	mso-ansi-language:#0400;
	mso-fareast-language:#0400;
	mso-bidi-language:#0400;}
</style>
<![endif]--><!--[if gte mso 9]><xml>
 <o:shapedefaults v:ext="edit" spidmax="1026"/>
</xml><![endif]--><!--[if gte mso 9]><xml>
 <o:shapelayout v:ext="edit">
  <o:idmap v:ext="edit" data="1"/>
 </o:shapelayout></xml><![endif]-->
<!--Code generated by BaiYi Scrollbar from BaiYi studio-->
<STYLE type="text/css">
<!--
BODY {
 #E30011;
}
-->
</STYLE>
<!--End BaiYi Scrollbar code-->
<!--Code generated by BaiYi Scrollbar from BaiYi studio-->
<STYLE type="text/css">
<!--
BODY {
 #4DC038;
}
-->
</STYLE>
<!--End BaiYi Scrollbar code-->
<!--Code generated by BaiYi Scrollbar from BaiYi studio-->
<STYLE type="text/css">
<!--
BODY {
 #006000;
}
-->
</STYLE>
<!--End BaiYi Scrollbar code-->
<!--Code generated by BaiYi Scrollbar from BaiYi studio-->
<STYLE type="text/css">
<!--
BODY {
 #7D0000;
}
-->
</STYLE>
<!--End BaiYi Scrollbar code-->
<!--Code generated by BaiYi Scrollbar from BaiYi studio-->
<STYLE type="text/css">
<!--
BODY {
scrollbar-base-color:#000000;
}
.STYLE11 {font-size: large;
	font-weight: bold;
}
-->
</STYLE>
<!--End BaiYi Scrollbar code-->
</head>






<body bgcolor=white background="../bj.jpg" lang=ZH-CN link=black vlink=black
style='tab-interval:21.0pt' onLoad="setVariables();checkLocation()"
leftmargin=0 topmargin=0 marginwidth=0 marginheight=0 bgproperties=fixed>
<style>
.intro{
position:absolute;
left:0;
top:0;
layer-background-color:#FF3333; 
background-color:#FF3333;
border:0.1px #FF3333
}
</style>
<div id="i1" class="intro"></div>
<div id="i2" class="intro"></div>

<script language="JavaScript1.2">
<!-- Begin

var speed=20 //_⑺俣(抵翟酱蟆⑺俣仍娇)
var temp=new Array()
var temp2=new Array()
if (document.layers){
for (i=1;i<=2;i++){
temp[i]=eval("document.i"+i+".clip")
temp2[i]=eval("document.i"+i)
temp[i].width=window.innerWidth/2
temp[i].height=window.innerHeight
temp2[i].left=(i-1)*temp[i].width
}
}
else if (document.all){
var clipright=document.body.clientWidth/2,clipleft=0
for (i=1;i<=2;i++){
temp[i]=eval("document.all.i"+i+".style")
temp[i].width=document.body.clientWidth/2
temp[i].height=document.body.offsetHeight
temp[i].left=(i-1)*parseInt(temp[i].width)
}
}


function openframe(){
window.scrollTo(0,0)
if (document.layers){
temp[1].right-=speed
temp[2].left+=speed
if (temp[2].left>window.innerWidth/2)
clearInterval(stopit)
}
else if (document.all){
clipright-=speed
temp[1].clip="rect(0 "+clipright+" auto 0)"
clipleft+=speed
temp[2].clip="rect(0 auto auto "+clipleft+")"
if (clipright<=0)
clearInterval(stopit)
}
}

function start(){
stopit=setInterval("openframe()",1000000)
}
start()

// End -->
</script>
<div class=Section1>

<div align=center>

<table class=MsoNormalTable border=0 cellspacing=0 cellpadding=0 width="100%"
 style='width:100.0%;mso-cellspacing:0cm;mso-padding-alt:0cm 0cm 0cm 0cm'>
 <tr style='mso-yfti-irow:0;mso-yfti-firstrow:yes;mso-yfti-lastrow:yes'>
  <td valign=top style='padding:0cm 0cm 0cm 0cm'>
  <div align=center>
  <table class=MsoNormalTable border=0 cellspacing=0 cellpadding=0 width=743
   style='width:557.25pt;mso-cellspacing:0cm;mso-padding-alt:0cm 0cm 0cm 0cm'>
   
   <tr style='mso-yfti-irow:1'>
    <td colspan=3 style='padding:0cm 0cm 0cm 0cm'><p class=MsoNormal align=center style='text-align:center;line-height:22.0pt'><span
    lang=EN-US style='font-size:13.5pt;color:black'>
      <o:p></o:p></span><img src="top.jpg" width="743" height="376"></p>    </td>
   </tr>
   <tr style='mso-yfti-irow:2;height:73.5pt'>
    <td width=50 valign=top style='width:37.5pt;padding:0cm 0cm 0cm 0cm;
    height:73.5pt'>
    <p class=MsoNormal style='line-height:22.0pt'><span lang=EN-US
    style='font-size:13.5pt;color:black'><img width=50 height=98
    id="_x0000_i1027" src="../1.jpg"><o:p></o:p></span></p>    </td>
    <td width=643 style='width:482.25pt;padding:0cm 0cm 0cm 0cm;height:73.5pt'
    background="../2.jpg">
    <p align=center class=style1 STYLE5 style='text-align:center;line-height:22.0pt'><span class="STYLE2"><strong>己土总论</strong></span></p>    
    </td>
    <td width=50 valign=top style='width:37.5pt;padding:0cm 0cm 0cm 0cm;
    height:73.5pt' background="../6.jpg">
    <p class=MsoNormal style='line-height:22.0pt'><span lang=EN-US
    style='font-size:13.5pt;color:black'><img width=50 height=98
    id="_x0000_i1028" src="../3.jpg"><o:p></o:p></span></p>    </td>
   </tr>
   <tr style='mso-yfti-irow:3;height:18.0pt'>
    <td width=50 valign=top style='width:37.5pt;padding:0cm 0cm 0cm 0cm;
    height:18.0pt' background="../4.jpg">
    <p class=MsoNormal style='line-height:22.0pt'><span lang=EN-US
    style='font-size:13.5pt;color:black'><o:p>&nbsp;</o:p></span></p>    </td>
    <td width=643 style='width:482.25pt;padding:0cm 0cm 0cm 0cm;height:18.0pt'
    background="../5.jpg"><table width="630" border="0" align="center" cellpadding="0" cellspacing="0">
      <tr>
        <td><div align="left"><span style="line-height:22.0pt">
                  <!--HTMLBUILERPART0-->
                  <!--/HTMLBUILERPART0-->
                  <!--HTMLBUILERPART0-->
                  </span>
            <P align="center" class="STYLE2 STYLE2 STYLE2"><strong>三春己土总论
            </strong>
            <p class="STYLE2 STYLE2">　　三春己土，田园气寒，必须暖润疏辟，万物方得吐芽生苗，正月专用丙暖，以除寒气，二月先用甲疏，如犁之辅土，次用癸润，乃非旱田，丙火次之，三月先用丙暖，万物始生，须用癸润，万物邕长，次用甲佐，八字中三字俱透，富贵之格，缺一不美。</p>
            <p class="STYLE2 STYLE2">　　总论三春己土为穷通宝鉴本所无，扼要之论也，己为气绝而衰之土，喻如田园，疏辟，己土重在暖润也，或先或后，悉有用意，详下文。</p>
            <p align="center" class="STYLE2 STYLE2"><strong>正月己土</strong></p>
            <p class="STYLE2 STYLE2">　　正月寒气未退，田园犹冻，丙暖为尊，得丙照暖，万物自生，忌见壬水，盖壬不为丙优，反为己病，何也？壬如长河泛滥，田园浸没，急须修堤岸，田园始得播种，须戊作堤，以保园圃，八子壬多见戊者，定主清雅富贵，无戊便是常人。</p>
            <p class="STYLE2 STYLE2">　　己土啼甲丙癸为用，与戊土同，但在正月，余寒存在，专用丙暖土足矣，甲癸两字，尚非需要，见壬水为病，何则，己为气势衰竭之土，见生旺之壬水，则土随水泛，有浸没田园之象，必须取戊土帮扶，滴天髓论己土性情云：若要物旺，宜助宜帮，助者丙火，帮者戊土也。</p>
            <p class="STYLE2 STYLE2">　　或一派甲木，有庚出干，加以癸丙齐透，配得中和，科甲有准，名利双全，即丙生寅月，庚出天干，亦不止衣衿，甲多无庚，好吃懒做，残疾废人，须有丁泄，可以小救。</p>
            <p class="STYLE2 STYLE2">　　正月己土，祗需丙火除寒，并不需要甲木，若见一派甲木，官多化煞，必须有庚金制之，仍以丙癸配合为用，正月寅宫自有丙火，有庚出天干制甲，丙藏寅中，亦可暖土，不止衣衿，盖用在丙火，不在甲木也，若甲多无庚制之，己土被木所伤，必为残疾废人，须见丁火泄甲木以生己土，官印相生，稍可补救。</p>
            <p class="STYLE2 STYLE2">　　或一派丙丁，全不见水，亦为无碍，何也？正月己土寒湿，火盛反主厚禄，加一癸透，科甲极品，戊透，反作常人。</p>
            <p class="STYLE2 STYLE2">　　申述正月己土专用丙火之意，虽云丙暖癸润，相辅而行，然正月己土不见癸水，并无妨碍，因己土本性寒湿故也衰竭之土，得火扶助，反主厚禄，加一癸水，更为贵气所聚，仍以丙火为用，原局有壬水，则需要戊土为助，无壬水不需戊土，见戊克癸，便是常人。</p>
            <p class="STYLE2 STYLE2">　　凡寅中戊土，本为甲制难伸，只丙火有力，虽不出干，亦有妙处，或一派戊土，宜甲出制，又主荣显。</p>
            <p class="STYLE2 STYLE2">　　承上戊透反作常人句，寅宫甲木得禄，丙戊长生，故寅宫人元之用，为甲丙戊三神，甲木当旺，戊土为甲所制，虽有如无，丙戊虽同生於寅，仅丙火为有力，即不出干，亦有用处，戊土如不出干，可置不论，如柱见戊多，又宜甲木出干制之，盖支中之甲，难制干头之戊也。</p>
            <p class="STYLE2 STYLE2">　　如见乙出，虽多不能疏土，用乙者，奸诈小人。</p>
            <p class="STYLE2 STYLE2">　　承上文宜甲出制句，如无甲而见乙，虽多不能有疏土之效，且用乙者，多奸诈，何以故？己为余竭之土，乙又为衰竭之木，阴柔太过，多主奸诈故也，用丙者木妻火子。</p>
            <p class="STYLE2 STYLE2">　　正月己土专以丙火为用，癸为佐，戊庚丁甲，皆应病之药也。</p>
            <p class="STYLE2 STYLE2">　　庚午，戊寅，己酉，甲子。</p>
            <p class="STYLE2 STYLE2">　　因甲己化土，加以戊出，土重专用甲木，忌逢金地，运气不好，先贫后富。</p>
            <p class="STYLE2 STYLE2">　　按此造甲己合而不化，土重专用甲木疏土，庚金制甲为病，木多宜制，少不宜制，无如运行庚辰辛巳，故先贫，壬午癸未，制化并行，逐步顺利，故后富，细按原评自明，无如化土一语，已成习惯，贻误后人不浅，如果化土，当以火为用，何能专用甲木乎。</p>
            <p class="STYLE2 STYLE2">　　庚申，戊寅，己酉，丁卯。</p>
            <p class="STYLE2 STYLE2">　　贡元。</p>
            <p class="STYLE2 STYLE2">　　按此造戊土出干，甲木不透，喜寅宫丙火有力，故不止衣衿也，以上造化元钥。</p>
            <p class="STYLE2 STYLE2">　　甲子，丙寅，己丑，甲子。</p>
            <p class="STYLE2 STYLE2">　　嘉庆八年十二月二十八日子时。</p>
            <p class="STYLE2 STYLE2">　　刘镛命，此造亦非化土，初春己土，寅宫甲丙并透，癸水藏支，暖润疏辟之用俱备，专用丙火，甲丙同官相生，格外有情有力，地支子丑寅，精神团结，宜其科甲名臣，太平宰相矣。</p>
            <p class="STYLE2 STYLE2">　　乙未，戊寅，己丑，戊辰。</p>
            <p class="STYLE2 STYLE2">　　光绪二十年正月十七日辰时。</p>
            <p class="STYLE2 STYLE2">　　卢英命，己土阴柔，正月寒土，虽四柱土重，仍用丙火暖土，乙木偏官，亦以见丙火而向荣也，煞透为军界人物，戌运为沪市侦辑队长。</p>
            <p class="STYLE2 STYLE2">　　己亥，丙寅，己巳，己巳。</p>
            <p class="STYLE2 STYLE2">　　光绪二十五年正月二十一日巳时。</p>
            <p class="STYLE2 STYLE2">　　黄季陆命，专用丙火，己土寒湿，火多反主厚禄是也。</p>
            <p align="center" class="STYLE2 STYLE2"><strong>二月己土</strong></p>
            <p class="STYLE2 STYLE2">　　二月己土，阳气渐升，虽和稼未成，万物发生，但田园未展，宜先取甲，木疏之，忌合，次取癸水润之。</p>
            <p class="STYLE2 STYLE2">　　二月春深，阳气渐盛，丙火巳非需要，先甲次癸，以财官为正用，得丙印配合，福泽愈厚，和稼者，喻乙木也，卯月虽是乙木当旺之时，而未可取乙为用，喻如和稼未成也，但甲木出干，忌与己土相合，仲春木旺秉令之时，甲己决不能从化，反失疏土之用，则为下格矣。</p>
            <p class="STYLE2 STYLE2">　　甲癸出干，定主科甲，加以丙火一位，官居极品，权重百僚，见壬水富贵稍轻，或见庚制甲，壬水戊土重重，便是常人，丙透犹有小富，丙藏衣禄无亏，无丙贫寒。</p>
            <p class="STYLE2 STYLE2">　　己土生旺，用癸甲财官，必贵之格，更得丙印配合，禄重权高，壬水生甲木无情，故富贵稍轻，见庚金克伤官星，用神被损，或壬水重困丙，戊土重困癸，皆为有病无药，便是平常人物，有丙火，尚不失衣禄也。</p>
            <p class="STYLE2 STYLE2">　　或支成木局，庚透富贵，若柱多乙木，乙又出干，庚必输情於乙妹，不能扫邪归正，此必狡诈之徒，运入东南，不死必起不良，须用丁泄之，有丁者小人而已，不致无良。</p>
            <p class="STYLE2 STYLE2">　　承上见庚制甲便是常人句，支成木局，官煞会党，又宜有庚金制之，方为上格，若乙木出干，则乙庚相合有情，如官兵通情於寇盗，再行东南木火旺地，如入匪区，甯有幸理，此须丁火泄之，泄木之气以生己土，不用庚金，庶不致进退失据耳，无比印，作从煞论，大贵。</p>
            <p class="STYLE2 STYLE2">　　二月木旺秉令，支成亥卯未木局，或全寅卯辰东方，而无比印，则必作从煞论，甲木透出，为妻从夫化从木，亦作从煞论。</p>
            <p class="STYLE2 STYLE2">　　若柱中甲癸丙俱无，下格，妻子用神同前。</p>
            <p class="STYLE2 STYLE2">　　二月己土，不能无甲癸丙，妻子同前者，谓同上正月也。</p>
            <p class="STYLE2 STYLE2">　　癸卯，乙卯，己巳，乙丑。</p>
            <p class="STYLE2 STYLE2">　　众煞当权，妙有巳丑会局，庚不合乙，反制众煞，状元。</p>
            <p class="STYLE2 STYLE2">　　按支庚不合干乙，巳宫更有丙火化众煞也。</p>
            <p class="STYLE2 STYLE2">　　癸卯，乙卯，己巳，庚午。</p>
            <p class="STYLE2 STYLE2">　　庚金隔位，乙难合庚，群邪自伏，抚院。按乙庚隔位不合，反能相制以成格，支聚三台，时逢午禄，身强煞旺，化煞为权，故为抚军之命，兼握兵权也。</p>
            <p class="STYLE2 STYLE2">　　癸卯，乙卯，己巳，辛未。</p>
            <p class="STYLE2 STYLE2">　　众杀猖狂，草寇之命。</p>
            <p class="STYLE2 STYLE2">　　按辛金有制煞之意，而无制煞之力，己土临巳，丙戊禄地，巳未夹午禄，身强杀旺，亦化煞为权，无如卯未会局，众杀猖狂无制，不入正轨，势必弄兵潢池，为盗魁之命，亦握兵柄也，以上造化元钥。</p>
            <p class="STYLE2 STYLE2">　　甲子，丁卯，己亥，戊辰。</p>
            <p class="STYLE2 STYLE2">　　同治三年二月二十八日辰时。</p>
            <p class="STYLE2 STYLE2">　　杨增新命，戊土出干，专用甲木疏土，甲己隔位不合，而得疏土之用，丁透癸藏，土暖而润，水木火土顺序相生，位运至新疆都督。</p>
            <p class="STYLE2 STYLE2">　　庚午，己卯，己未，庚午。</p>
            <p class="STYLE2 STYLE2">　　同治九年二月二十三日午时。</p>
            <p class="STYLE2 STYLE2">　　丁乃杨命，卯未会局，庚金出干制之，己土生旺，富贵之命。</p>
            <p class="STYLE2 STYLE2">　　癸酉，乙卯，己巳，己巳。</p>
            <p class="STYLE2 STYLE2">　　同治十二年二月二十日巳时。</p>
            <p class="STYLE2 STYLE2">　　吴景濂命，癸透丙藏，乙木出干，得巳酉会局以制之，位至众议院议长。</p>
            <p class="STYLE2 STYLE2">　　壬午，癸卯，己巳，庚午，</p>
            <p class="STYLE2 STYLE2">　　光绪八年二月十三日午时。</p>
            <p class="STYLE2 STYLE2">　　程潜命，此造卯巳午三台，庚透乙藏，制煞得力，位至军长省主席，或云辛未时，则格局远逊矣，（参阅癸卯造）酉运己卯年，被炸受伤殒命。</p>
            <p class="STYLE2 STYLE2">　　甲申，丁卯，己未，庚午。</p>
            <p class="STYLE2 STYLE2">　　光绪十年二月十三日午时。</p>
            <p class="STYLE2 STYLE2">　　田维勤命，庚金得禄於申，当取丁火制庚护官为用，位至都督。</p>
            <p class="STYLE2 STYLE2">　　戊子，乙卯，己卯，乙丑。</p>
            <p class="STYLE2 STYLE2">　　光绪十四年正月二十七日丑时。</p>
            <p class="STYLE2 STYLE2">　　吴铁城命，七煞聚权，秉令，两乙叠出而无制，木旺土虚，又不能从，所喜胎元丙午，用印化煞，格成大贵。</p>
            <p align="center" class="STYLE2 STYLE2"><strong>三月己土</strong></p>
            <p class="STYLE2 STYLE2">　　三月己土，正栽培和稼之时，先丙后癸，令土暖而润，复用甲疏之，土在三四月，得阳气鼓荡，正发生万物之时，戊己土虽同以甲丙癸为用，而戊土厚重，以甲木疏辟为先，己土蓄藏，以丙癸暖润为要，则以气有生旺与衰竭之异也，三月己土，先用丙癸，辰中原有癸水返映之气，（墓气）故先丙后癸，再用甲疏之，己土见丙戊并透，又生於土旺之月，其用与戊土同，无甲疏辟，则土不灵，特其用在既暖且润之后也。</p>
            <p class="STYLE2 STYLE2">　　三者俱透天干，官居极品，合此不验，风土之薄也，或三者透一，亦主富贵但要得所，无制，用丙忌壬透，用癸忌比肩透，用甲忌庚透。</p>
            <p class="STYLE2 STYLE2">　　三者谓丙癸甲也，财官印全，富贵极品，三者透一，亦主富贵，得所者长生临官也，如丙藏寅巳，甲藏亥寅，癸藏子，皆为得所，用丙不见壬制，用癸不见戊己制，用甲不见庚制，即是富贵之命。</p>
            <p class="STYLE2 STYLE2">　　或有丙无癸，亦可致富，但不贵耳，有癸无甲丙，亦有衣衿，不至於贱，但平常耳，有丙癸无甲，亦系才人能士，丙癸全无，流俗之辈。</p>
            <p class="STYLE2 STYLE2">　　上文言癸丙甲三者俱备，此言三者缺一也，有丙甲无癸，辰中原有癸水，但力微耳，有癸无甲丙，时值三月，木旺火相，无形之气，依然有用，有丙癸无甲，生於清明后鼓雨前，木有余气，故系才人能士，若丙癸甲俱无，则为无用之人耳。</p>
            <p class="STYLE2 STYLE2">　　或一派乙木，无金制伏，贫贱夭折，妻子同前。</p>
            <p class="STYLE2 STYLE2">　　一派乙木无金制伏，谓七煞无制也，身弱为贫贱夭折之命，身强煞旺无制，为盗贼之命。</p>
            <p class="STYLE2 STYLE2">　　癸丑，丙辰，己巳，乙亥。</p>
            <p class="STYLE2 STYLE2">　　丙癸甲俱全，位至元帅。</p>
            <p class="STYLE2 STYLE2">　　癸丑，丙辰，己巳，辛未。</p>
            <p class="STYLE2 STYLE2">　　季土乏甲，不过秀才，支结土局，骨肉浮云。</p>
            <p class="STYLE2 STYLE2">　　按两造皆丙癸出干，上造有乙亥，甲木暗藏得所，巳亥虽冲，而巳中庚金受制於丙，不能克甲木也，乙木七煞虽透，得丙印化煞为权，故位至元帅，下造辰丑未土星结局，土重而以甲木疏辟为要，而四柱无甲，虽有丙癸，不过富裕秀士，可见甲丙癸三者之用，土重先甲，暖燥先癸，湿润先丙，未可拘执先后也。</p>
            <p class="STYLE2 STYLE2">　　壬子，甲辰，己卯，丙寅。</p>
            <p class="STYLE2 STYLE2">　　丙甲癸全，杀旺身强，位至宰相。</p>
            <p class="STYLE2 STYLE2">　　壬子，甲辰，己卯，壬申。</p>
            <p class="STYLE2 STYLE2">　　杂气财官格，状元。</p>
            <p class="STYLE2 STYLE2">　　按上造甲丙透出癸藏，专用丙印化煞为权，煞印两旺，位高权重，下造缺丙，专以财旺生煞为用，己土寒湿，仅清贵也。</p>
            <p class="STYLE2 STYLE2">　　辛未，壬辰，己巳，甲子。</p>
            <p class="STYLE2 STYLE2">　　身旺任财，富翁。</p>
            <p class="STYLE2 STYLE2">　　按此造亦丙癸甲三者俱备，特辛出干，金官星受伤，专用财星，故富而不贵耳，以上造化元钥。</p>
            <p class="STYLE2 STYLE2">　　甲戌，戊辰，己酉，丁卯。</p>
            <p class="STYLE2 STYLE2">　　同治十三年三月初七日卯时。</p>
            <p class="STYLE2 STYLE2">　　吴佩孚命，卯辰酉戌，东西夹序，乃大方面格局，（参观癸水九月节，徐世昌命），用取财官，惜财星入墓，运至壬申癸酉，财旺生官，贵为元帅，日时卯酉相冲，枭印盖头，老而无子。</p>
            <p class="STYLE2 STYLE2">　　戊寅，丙辰，己卯，丙寅。</p>
            <p class="STYLE2 STYLE2">　　光绪四年三月廿九日寅时。</p>
            <p class="STYLE2 STYLE2">　　张树屏命，生於立夏前子日，支全东方，好在丙戊并透，己土身旺，用煞缺制，行庚申辛酉运，致富钜万，身旺不劳印生，而柱见印化煞，煞宜食制而缺金，所以富而不贵也，（曾任国会议员），参阅二月己土癸卯造。</p>
            <p class="STYLE2 STYLE2">　　辛巳，壬辰，己亥，戊辰。</p>
            <p class="STYLE2 STYLE2">　　光绪七年四月初八日辰时。</p>
            <p class="STYLE2 STYLE2">　　李思浩命，生於立夏前五时，甲丙俱藏，土润而强，火方进气，丙藏无碍，甲藏则力有不足，只能以壬水财星为用，位至财政总长。</p>
            <p class="STYLE2 STYLE2">　　己丑，戊辰，己卯，戊辰。</p>
            <p class="STYLE2 STYLE2">　　光绪十五年四月初四日辰时。</p>
            <p class="STYLE2 STYLE2">　　贺耀祖命，八个字中，土得其七，日支见卯，不作稼穑格论，乃杂气财官也，一点卯木，有和稼在田之象，运行财地，贵臻极品，卯为七煞，现虽为驻外大使，终为武贵也，又此造疑为己巳时，三月己土，不离暖润疏辟之用，戊辰时阳和不足，土之用不显，和稼不茂，贵亦不足矣。</p>
            <p align="center" class="STYLE2 STYLE2"><strong>四月己土</strong></p>
            <p class="STYLE2 STYLE2">　　三夏己土，时值和稼在田，急须甘露为润，取癸为要，次用丙火，夏炎用丙何也？夏无太阳，和稼不长，愈炎愈长，故无癸曰旱田，无丙曰孤阴。</p>
            <p class="STYLE2 STYLE2">　　己为衰竭之土，性质与戊土不同，生於夏令，调和气候，癸水为先，论其性技，宜助宜帮，旱田孤阴之喻，正以示癸丙之不可离也。</p>
            <p class="STYLE2 STYLE2">　　丙癸两透，又加辛金发癸之源，富贵极品，戊出干则伤癸晦丙，不可不辨，或丙火上炎，支藏癸水，又见辛金生之，名水火既济，科甲有准，或有癸无丙亦好，即不科甲，亦高才选拔之士，有丙无癸，有壬亦可，但不大发。</p>
            <p class="STYLE2 STYLE2">　　四月己土，调候为急，以癸水为主要用神，但水至巳午绝地，滴水熬乾，无补火炎土燥之局，故必以辛金生之，涓涓不绝，乃得润泽之用，巳午两月，月垣自有丙丁，故有癸无丙亦好，即不科甲，亦必选拔，无癸用壬，无辛用庚，虽格局有高低，其用则一，见戊出干，不特伤癸，且防合癸化火，凡用癸水者，皆畏戊土，不仅四月己土为然，戊癸相合，格局转变，为祸为福，另看格局定之，故不可不辨也。</p>
            <p class="STYLE2 STYLE2">　　或一派丙火烈烈，加以丁火制金，有癸无根，如七八月间之旱，则苗槁矣，贫寒鳏独之命，此类命造，以金为妻，水为子，滴水熬乾，故有子难成，金被火克，有妻难存，壬癸为财禄，水涸无源，故衣禄难久，其为贫寒无疑，同下或有甲木节。</p>
            <p class="STYLE2 STYLE2">　　或有甲木，又加丙丁重重，无滴水解炎，则偏枯己极，孤贫到老，即有壬解，不得庚辛生水，水被土克，不为鳏孤，必犯目疾心肾之灾，有庚辛生水 ，富贵非轻。</p>
            <p class="STYLE2 STYLE2">　　承上文，四月戊土，见木火重重，无水解炎，只怕阳刃倒戈，己土虽无阳刃之厄，然偏枯之命，亦为贫寒鳏孤之象，水被土克，庚被丁伤，皆犯格局之忌，得庚辛生水，富贵非轻，病重得药，旋乾转坤之力，亦非寻常也，水为目，又心肾属於水，水被熬乾，故主心肾目疾。</p>
            <p class="STYLE2 STYLE2">　　如己巳，己巳，己巳，戊辰，乃富盖都城，何也？己生初夏，丙多，戊己又多，妙得三庚生起辰中癸水，加之胎元庚申，如破碣之水，不为旱田矣，故运行西北，横财无数，得於六亲，且多子有寿，非偶然也。</p>
            <p class="STYLE2 STYLE2">　　承上文，五星法重命宫，子平法重胎元、胎元者受胎时之秉赋也，怀胎以拾个月为常，故推算者，普通以前拾个月之干支为标准，然有七个月以至十二三个月者，须照怀胎月份推之，常有奇特之命，不应富而富，不应贵而贵者，其於胎元之月份，大有关系，予屡遇之（有七个月生，得胎元之气而大贵者，如照命造及拾月胎元，无论如何，不得其解，后询知为七个月胎元悟，不可不注意之，）如此造之为大富，亦在胎元也，巳宫庚金，逼於火土，不能生辰宫癸水，墓库滴水烘乾，何能解炎，非得申宫长生之水，济之以得禄之金，无此旋转坤之力也，破碣之水者，河出碣石，一泻千里，碣石以上，束於山崖，喻辰中墓库之水，得庚辛金水引出，源远流长也，更运行西北金水之地，宜乎横财无数矣，胎气得之父母，其财来自上荫，至时上归库，入而不出，焉得不成钜富，水为子，故多子，三重巳禄，土厚重重，焉得不寿，总论云：四柱土重，见金结局者，不贵即富，虽言六月之土，其理固一贯也，（四五月须有水润土。）</p>
            <p class="STYLE2 STYLE2">　　或支成火局，无水，僧道孤贫，或癸透有源，富而有贵壬透有源，富而不贵且须好运方发，或见壬癸两透，破丁火局，润己为湿泥，灵机四发，事理皆通，富贵皆从巧中得来，正谓死水不克灵变，火土和湿为佳。</p>
            <p class="STYLE2 STYLE2">　　此言用壬用癸之不同也，支成火局，非得水解炎不可，有源者，金水相生也，癸为天然雨泽，故富而且贵，壬为人工灌溉，出於勉强，故富而不贵，要之，有情与无情之异也，好运者西北运程也，癸为天然之泽，得之自然，故生有相当地位，壬为人工灌溉，得之辛勤，非有好运相催，不得增高地位，壬癸两透下，言正偏财并见，用才破印也，水破火局，润己土为湿泥，其人必聪明特达，善於谋为，富中取贵水至三夏乃死绝之地，故曰死水，火为当旺之神，其气方张，故水不能克，惟得润土解炎之用，万物藉以发生，自能转祸为福耳。</p>
            <p class="STYLE2 STYLE2">　　用癸者，金妻水子，用丙者，木妻火子。</p>
            <p class="STYLE2 STYLE2">　　三夏己土，不离癸丙为用，四五月专用癸水，六月金水进气，兼用丙火。</p>
            <p class="STYLE2 STYLE2">　　乙丑，辛巳，己巳，庚午。</p>
            <p class="STYLE2 STYLE2">　　辛金丑癸，壬生胎元，不为旱田，位至方伯。</p>
            <p class="STYLE2 STYLE2">　　乙酉，辛巳，己酉，乙亥。</p>
            <p class="STYLE2 STYLE2">　　金生亥壬，位至太守。</p>
            <p class="STYLE2 STYLE2">　　乙巳，辛巳，己巳，辛未。</p>
            <p class="STYLE2 STYLE2">　　金多泄土，旱田无水，专用胎元，位至知府。</p>
            <p class="STYLE2 STYLE2">　　按以上三造，同以胎元壬申为用，三夏己土，除六月土盛见金结局，必然富贵外，四五两月，均不可无水，盖火土炎燥故也，乙丑造有庚金出干，引生胎元壬水，位至方伯，乙酉己巳两造，同以胎元壬申为用，格局相同，地位亦同，非偶然也，若非胎元为救，其能免旱田之诮乎。</p>
            <p class="STYLE2 STYLE2">　　辛未，癸巳，己卯，戊辰。</p>
            <p class="STYLE2 STYLE2">　　女命，稍富无子。</p>
            <p class="STYLE2 STYLE2">　　按此造癸水出干，辛金生之，故富，时上癸水入墓，戊土劫夺，故无子。</p>
            <p class="STYLE2 STYLE2">　　丙申，癸巳，己亥，乙亥。</p>
            <p class="STYLE2 STYLE2">　　丙癸俱全，才旺生官，一品夫人。</p>
            <p class="STYLE2 STYLE2">　　按命好在丙癸两透，因是女命，故不得不以乙木为夫星也。</p>
            <p class="STYLE2 STYLE2">　　甲戌，辛未，己酉，己巳。</p>
            <p class="STYLE2 STYLE2">　　亦用胎元致富。</p>
            <p class="STYLE2 STYLE2">　　胎元壬申，虽有巳酉金局相生，非比申宫长生之水，所谓壬透有源，富而不贵是也。</p>
            <p class="STYLE2 STYLE2">　　丁亥，丁未，己卯，戊辰。</p>
            <p class="STYLE2 STYLE2">　　壬透两全，勾陈得位，官至都督。</p>
            <p class="STYLE2 STYLE2">　　按此造亥卯未会局，时见戊辰，身强煞旺，六月土燥木枯，喜用壬癸水，才生煞旺为用，故为武贵也，以上造化元钥。</p>
            <p class="STYLE2 STYLE2">　　壬戌，乙巳，己巳，丙寅。</p>
            <p class="STYLE2 STYLE2">　　同治元年四月十七日寅时。</p>
            <p class="STYLE2 STYLE2">　　李鼎新命，壬丙并透，专用壬水，喜胎元丙申，壬水通根，位至海军总长。</p>
            <p class="STYLE2 STYLE2">　　癸酉，丁巳，己卯，甲戌。</p>
            <p class="STYLE2 STYLE2">　　同治十二年五月初二日戌时。</p>
            <p class="STYLE2 STYLE2">　　褚辅成命，癸透丙藏，喜巳酉会局以生癸水，位至省长。</p>
            <p class="STYLE2 STYLE2">　　己丑，己巳，己酉，戊辰。</p>
            <p class="STYLE2 STYLE2">　　光绪十五年五月初四日辰时。</p>
            <p class="STYLE2 STYLE2">　　五乃模命，巳酉丑会局，生辰中癸水，喜胎元庚申，得庚禄以生壬水，正所谓土润金生，富贵之命。</p>
            <p align="center" class="STYLE2 STYLE2"><strong>五月己土</strong></p>
            <p class="STYLE2 STYLE2">　　癸丑，戊午，己巳，丁卯。</p>
            <p class="STYLE2 STYLE2">　　咸丰三年五月廿五日卯时。</p>
            <p class="STYLE2 STYLE2">　　张謇命，癸水与戊土合化，丁己同禄於午，格成从旺，丁己同宫，卯巳午三台聚贵运行东南，大魁天下，位至实业部长。</p>
            <p class="STYLE2 STYLE2">　　丙辰，甲午，己丑，丁卯。</p>
            <p class="STYLE2 STYLE2">　　咸丰六年六月初四日卯时。</p>
            <p class="STYLE2 STYLE2">　　段书云命，用丑宫金水，喜运行西北。</p>
            <p class="STYLE2 STYLE2">　　己未，庚午，己丑，辛未。</p>
            <p class="STYLE2 STYLE2">　　咸丰九年五月廿日未时。</p>
            <p class="STYLE2 STYLE2">　　李盛铎命，土润金生，非富即贵喜丑宫癸水得用，富贵兼全之命，位至督抚。</p>
            <p class="STYLE2 STYLE2">　　乙亥，壬午，己未，己巳。</p>
            <p class="STYLE2 STYLE2">　　光绪元年五月廿三日巳时。</p>
            <p class="STYLE2 STYLE2">　　李徵五命，地支巳午未成方，壬水出干，得禄於亥，惜无金相生，无源之水易涸，虚荣而已。</p>
            <p class="STYLE2 STYLE2">　　己丑，庚午，己巳，乙亥。</p>
            <p class="STYLE2 STYLE2">　　光绪十五年五月廿四日亥时。</p>
            <p class="STYLE2 STYLE2">　　邓锡候命，庚透壬藏，用壬水，位至军长，富贵兼全之命。</p>
            <p class="STYLE2 STYLE2">　　丁酉，丙午，己亥，己巳。</p>
            <p class="STYLE2 STYLE2">　　光绪廿三年五月十一日巳时。</p>
            <p class="STYLE2 STYLE2">　　朱光沐命，以巳酉会局之金，生亥宫壬水，亦富贵兼全之命。</p>
            <p align="center" class="STYLE2 STYLE2"><strong>六月己土</strong></p>
            <p class="STYLE2 STYLE2">　　辛卯，乙未，己丑，乙丑。</p>
            <p class="STYLE2 STYLE2">　　道光十一年六月初九日丑时。</p>
            <p class="STYLE2 STYLE2">　　清文宗命，（咸丰）四柱土多，用辛金泄土气，制乙木，金在年上，专享上荫可知。</p>
            <p class="STYLE2 STYLE2">　　壬寅，丁未，己卯，乙亥。</p>
            <p class="STYLE2 STYLE2">　　道光廿二年六月初二日亥时。</p>
            <p class="STYLE2 STYLE2">　　伍庭芳命，壬水合丁化木，亥卯未支聚木局，乙透甲藏，格成从煞，运行东方，位至外交总长，兼内阁总理，（六月己土当旺而从煞，滴天髓所谓阴干从势无情义也。）</p>
            <p class="STYLE2 STYLE2">　　乙亥，癸未，己亥，辛未。</p>
            <p class="STYLE2 STYLE2">　　光绪元年七月初五日未时。</p>
            <p class="STYLE2 STYLE2">　　曾毓隽命，癸辛两透，惜四柱无丙，己土之气虚寒，位至交通总长。</p>
            <p class="STYLE2 STYLE2">　　戊辰，己未，己未，庚午。</p>
            <p class="STYLE2 STYLE2">　　同治七年六月十三日午时。</p>
            <p class="STYLE2 STYLE2">　　女命，四季月总论云：辰戌丑未四季，以未月为极旺，土临此未月，四柱土重，多作火炎土燥，不作稼穑论，但临此月之土，见金结局，不贵即富，书云：土逢季月见金多，总为贵论，未月尤甚，此造正合土重见金结局之说，盖稼穑格也，（见火为火炎土燥万物乾枯，）贵为一品夫人，五福三多。</p>
            <p align="center" class="STYLE2 STYLE2"><strong>三秋己土总论</strong></p>
            <p class="STYLE2 STYLE2">　　三秋己土，万物收藏之际，内实外虚，寒气渐升，须殊途同归火温之，癸水润之，不特此也，且癸能泄金，丙能制金，补土精神，则秋生之物，盛茂如春夏。</p>
            <p class="STYLE2 STYLE2">　　三秋金神秉令之时。子旺母衰，土气泄弱，丙癸之用，不仅温润，如鑫成方局，庚辛出干，得癸水，则能泄金之气为用，见丙丁，则能制金补土，以成大格，如用甲木，亦须丙癸为辅，则茂如春夏，故三秋己土，丙癸不可离也。</p>
            <p class="STYLE2 STYLE2">　　先透癸，次透丙，自当雁塔题名，权重百僚，壬丙两透，无癸，异途显职，或武职权高，有丙火，无壬癸，假道斯文，终无诚实，有壬癸，无丙者，一方能士，衣食充足而已，小有富而不贵。</p>
            <p class="STYLE2 STYLE2">　　七月己土，申宫金水长生，以丙火为主要，有丙辅己，癸透为上格，壬透为次格，水火缺一，便难显达，此言七月己土之用也。</p>
            <p class="STYLE2 STYLE2">　　或支成金局，癸透有根，必主大富，且富中取贵。</p>
            <p class="STYLE2 STYLE2">　　此言八月己土也，用神多者宜泄之，支成金局，癸透有根，为食神生才格，乃大富之徵，亦须原局有丙戊暗藏，日主有气，方能富中取贵也，（富中取贵，即异途功名。）</p>
            <p class="STYLE2 STYLE2">　　或支四库，甲透者寅，乏甲者，僧道贫贱，或甲出见癸，不见庚伤，厚培元气，可期科甲，不贵，风土之薄也。</p>
            <p class="STYLE2 STYLE2">　　此言九月己土也，支全四库，土重必用甲木以疏之，甲透不合，见癸为辅，用才官为贵，癸水藏库，甲木制劫护财为富，或甲透而与己土相合，则为化土格，以得火为贵秋土气泄而寒，见丙丁以补己土元神，必然贵显，此格局之变也，无甲，戊己局全四季，为稼穑格，秋土亦以得火为贵。</p>
            <p class="STYLE2 STYLE2">　　或支成火局，无水为救，奸诈凶恶习之徒，或丙透癸藏，遇金生之，颇有选拔，不止衣衿，加一壬辅癸，富贵双全，且有慷慨才略，见戊便遭凶厄，且贫贱。</p>
            <p class="STYLE2 STYLE2">　　亦指九月己土而言，寅午戌会成火局，火燥土顽，无水为救，必主凶恶，癸水藏支，有烘乾之虞，遇金相生，便能润泽，不止衣衿小贵，加以一壬辅癸，身旺才旺，自然慷慨英豪，富贵双全，见戊为病，更须甲木为药材，木得水润，方能破土，有救者吉，无救者贫贱。</p>
            <p class="STYLE2 STYLE2">　　三秋支成金局，无丙丁出救，此人单寒孤苦，如得丙丁，生己元神，五福俱集，富贵非轻，即风土不及，亦不失巨族英才，人中豪杰。</p>
            <p class="STYLE2 STYLE2">　　总论七八九月，与上文支成金局，癸透泄金有不同，总论云：土得金火，方成大器，三秋金旺乘权，强金遇火，强制入范，治以成器，丙丁更能补土元神，故土金伤官佩印，未有不大贵者，且多武贵，以其配合自然，一得两用也，言丙丁出救者，旺金泄弱己土，非丙丁不能成格，庚辛出干，丙丁藏支，亦同此论，要以金强身旺为成格要件，最忌见水，不但泄金，且使土荡，格局尽破矣，观下列蒋冯两造自明，亦奇特格局之一也，（伤官格，木火为文，土为武，亦一定也。）</p>
            <p class="STYLE2 STYLE2">　　总之三秋己土，先丙扣癸，取辛辅癸，九月土盛，宜用甲木疏之，余须酌用。</p>
            <p class="STYLE2 STYLE2">　　三秋己土，气寒而泄，以丙癸为正用，用才不能缺印，用印不能无润，九月土盛，用甲木官星，癸丙为辅，最为普通也。</p>
            <p class="STYLE2 STYLE2">　　三秋己土，气寒而泄，以丙癸为正用，用才不能缺印，用印不能无润，九月土盛，用甲木官星，丙癸为辅，最为普通也。</p>
            <p class="STYLE2 STYLE2">　　又按三秋己土，一例共推，各月看法，均可通用，惟格有高下耳，阅者注意。</p>
            <p class="STYLE2 STYLE2">　　甲寅，癸酉，己未，壬申。</p>
            <p class="STYLE2 STYLE2">　　甲丙癸壬全，提督。</p>
            <p class="STYLE2 STYLE2">　　按此造虽甲丙癸壬全备，用神专到丙火，寒气渐生，喜印劫生扶也。</p>
            <p class="STYLE2 STYLE2">　　己巳，甲戌，己丑，壬申。</p>
            <p class="STYLE2 STYLE2">　　戊己局全四季，火运大魁，位至都堂。</p>
            <p class="STYLE2 STYLE2">　　按此造用甲木疏土，原命才旺生官，丙印藏巳，行印运而发。</p>
            <p class="STYLE2 STYLE2">　　乙丑，丙戌，己未，戊辰。</p>
            <p class="STYLE2 STYLE2">　　贡作教谕，陆州同。</p>
            <p class="STYLE2 STYLE2">　　按丙透癸藏，乙木出干，不作稼穑格论，官印相生，而乙木失时无力，岩下荒田，仅余枯草，其不能取贵可知，终为一冷官耳。</p>
            <p class="STYLE2 STYLE2">　　癸丑，壬戌，己卯，己巳。</p>
            <p class="STYLE2 STYLE2">　　不见甲木，如岩下荒田，故为人贪鄙。</p>
            <p class="STYLE2 STYLE2">　　按卯木无力，不能疏土，仍用巳宫丙火化煞，天干比劫争财，故为人贪鄙而不富也，以上造化元钥。</p>
            <p align="center" class="STYLE2 STYLE2"><strong>七月己土</strong></p>
            <p class="STYLE2 STYLE2">　　庚申，甲申，己丑，癸酉。</p>
            <p class="STYLE2 STYLE2">　　咸丰十年六月廿七日酉时。</p>
            <p class="STYLE2 STYLE2">　　杨士襄命，支成金局，癸透有根，大富贵，总握财枢。</p>
            <p class="STYLE2 STYLE2">　　己巳，壬申，己卯，戊辰。</p>
            <p class="STYLE2 STYLE2">　　同治八年七月初九日辰时。</p>
            <p class="STYLE2 STYLE2">　　袁乃宽命，壬透丙藏，专用丙火，位至总长。</p>
            <p class="STYLE2 STYLE2">　　壬午，戊申，己酉，丙寅。</p>
            <p class="STYLE2 STYLE2">　　光绪八年七月廿五日寅时。</p>
            <p class="STYLE2 STYLE2">　　王正廷命，壬丙两透，无癸，异途显职，此造或云丁卯时，或云戊辰时，未知孰是，以理度之，当是寅末卯初乎，并录之以备参考。</p>
            <p align="center" class="STYLE2 STYLE2"><strong>八月己土</strong></p>
            <p class="STYLE2 STYLE2">　　乙亥，乙酉，己巳，乙丑。</p>
            <p class="STYLE2 STYLE2">　　嘉庆廿年八月十七日丑时。</p>
            <p class="STYLE2 STYLE2">　　孙某言命，巳酉丑会局，子旺母虚，专用丙火，喜得巳宫 丙火暗藏，胎元丙子，引起丙火，贵为太仆。</p>
            <p class="STYLE2 STYLE2">　　乙亥，乙酉，己卯，庚午。</p>
            <p class="STYLE2 STYLE2">　　光绪元年八月十五日午时。</p>
            <p class="STYLE2 STYLE2">　　李纯命，亥卯会局，两乙出干，众煞猖狂，庚金隔位不合，而有扫除群煞之功，所谓一将当关，群邪自服也，（参观二月己土节）贵 为江苏督军，庚辰运庚申年自戕殒命，千古疑案。</p>
            <p align="center" class="STYLE2 STYLE2"><strong>九月己土</strong></p>
            <p class="STYLE2 STYLE2">　　戊寅，壬戌，己巳，庚午。</p>
            <p class="STYLE2 STYLE2">　　嘉庆廿三年拾月初四日午时。</p>
            <p class="STYLE2 STYLE2">　　胡瑞兰命，壬透，甲丙俱藏，专用甲木，为才官格，运至东方，连捷翰林出身，山西湖南各省学院，五掌文衡，位至侍郎。</p>
            <p class="STYLE2 STYLE2">　　辛巳，戊戌，己卯，癸酉。</p>
            <p class="STYLE2 STYLE2">　　道光元年拾月初二日酉时。</p>
            <p class="STYLE2 STYLE2">　　庞澄云命，巳酉结局，癸透有根，富而且贵，虽言八月，三秋一理共推，位至巡抚。</p>
            <p class="STYLE2 STYLE2">　　乙亥，丙戌，己巳，乙亥。</p>
            <p class="STYLE2 STYLE2">　　光绪元年拾月初六日亥时。</p>
            <p class="STYLE2 STYLE2">　　高恩洪命，丙透壬藏亥宫，甲木可用，惜其不透，位至总长。</p>
            <p class="STYLE2 STYLE2">　　壬午，庚戌，己酉，庚午。</p>
            <p class="STYLE2 STYLE2">　　江绪八年九月廿六日午时。</p>
            <p class="STYLE2 STYLE2">　　冯眩祥命，两庚并透，酉戌西方，专用丁火为救，壬水出干为病，虽年时两午，日元得禄，己土临酉，旺气未足，然己富贵非轻，位至副委员长。</p>
            <p class="STYLE2 STYLE2">　　癸未，壬戌，己丑，庚午。</p>
            <p class="STYLE2 STYLE2">　　光绪九年九月十二日午时。</p>
            <p class="STYLE2 STYLE2">　　何应钦命，土金伤官佩印，秋土气寒，金水进气，专取午宫丁火，丑戌未三刑，帮身得用，时上归禄，无官星破格，贵为参谋总长。</p>
            <p class="STYLE2 STYLE2">　　乙酉，丙戌，己未，丁卯。</p>
            <p class="STYLE2 STYLE2">　　光绪十一年九月廿四日卯时。</p>
            <p class="STYLE2 STYLE2">　　李济深命，此造疑为丙寅时，盖九月己土，无甲不足以取贵，丙透无癸，土燥而枯，贵多就武。</p>
            <p class="STYLE2 STYLE2">　　丁亥，庚戌，己巳，辛未。</p>
            <p class="STYLE2 STYLE2">　　光绪十三年九月十五日未时。</p>
            <p class="STYLE2 STYLE2">　　蒋委员长中正命，己巳身临旺地，巳未夹禄，两庚并透，三秋旺金泄土之气，得丙丁出救，补土元神，丁透丙藏，金神入火乡，贵为全国领袖。</p>
            <p class="STYLE2 STYLE2">　　庚寅，丙戌，己卯，己巳。</p>
            <p class="STYLE2 STYLE2">　　光绪十六年九月十二日巳时。</p>
            <p class="STYLE2 STYLE2">　　唐生智命，土金伤官佩印，专取丙火，喜火土金同居戌宫，位至都督，军法总监。</p>
            <p class="STYLE2 STYLE2">　　庚寅，丙戌，己丑，乙亥。</p>
            <p class="STYLE2 STYLE2">　　光绪十六年九月廿二日亥时。</p>
            <p class="STYLE2 STYLE2">　　徐新六命，丑亥夹子，财旺成方，己丑寒土，专用丙火，服务浙江兴业银行经理，垂廿年，卯运戊寅年，乘机在港沪中途被攻击殒命，年四十九，盖劫煞怕合，卯亥皆合，运亦至此止矣。</p>
            <p class="STYLE2 STYLE2">　　勾陈全备润下，劳碌奔波之客，土凝水竭，离乡背井之流。</p>
            <p class="STYLE2 STYLE2">　　勾陈，戊己土也，润下者，申子辰水局也，土能克水，水多土荡，赋云戊己居於润下，萍梗他乡，非特贫贱奔波，合主眼目疾，恶疮浓血而死，见於辰戌丑运中，土凝水竭，天干戊己而交聚四库，一二点壬癸之水，不足以济，亦为离乡背井之流，上联为水旺土虚，下联为土旺水竭也。</p>
            <p class="STYLE2 STYLE2">　　勾陈得位，会才官，无冲无破必然端，亥子北方寅卯木，管教环拱戴金冠，己喜亥卯未为官，申子辰为才，忌刑冲杀害。</p>
            <p class="STYLE2 STYLE2">　　戊己临於四库为得位，土旺宜甲木以疏之，土燥宜癸水以润之，用才生官，为必然看法，无冲无破，必贵之格也，更行北方财运，或东方官运，自然名高位显，五福三多，末两句释会才官之意。</p>
            <p class="STYLE2 STYLE2">　　右两节统论戊己土，意义肤浅，附於秋己之后，并不限定三秋之土，与本书体例不符，为造化元钥抄本所删，兹照穷通宝鉴本录篇末，以备参阅。</p>
            <p align="center" class="STYLE2 STYLE2"><strong>十月十一月十二月己土总论</strong></p>
            <p class="STYLE2 STYLE2">　　三冬己土，湿泥寒冻，非丙暖不生，取丙为尊，甲木能参用，不可用癸，戊土惟初冬壬水旺，用以为制，余皆用丙，无丙用丁，但丁不能解冻除寒，不能火济，丁多衣禄安然。</p>
            <p class="STYLE2 STYLE2">　　己为田园卑湿之土，生於冬令，湿泥寒冻，不见丙火，毫无生意，调候为急，以丙为紧要用神，即使土旺用甲木制之，水旺用戊土制之，应病与药，丙火皆为不可缺之物也，故丙为尊，余皆随宜酌取，癸水为十一月当旺之神，然三冬己土，以寒冻为病，癸出则愈寒愈冻，故以为忌，除非四柱火土旺极，借用癸水，然此特别之命，极罕遇之，用戊土惟在十月初，壬水当旺之时，见壬出干，取戊为制，除此之外，亦无应用之法也，丙丁同为火，但解寒除冻，必须用丙，丁火灯烛之光，无能为力，即使丁火多见，亦不过衣禄安然而己，倘有寅巳暗藏丙火，则与用丙同。</p>
            <p class="STYLE2 STYLE2">　　或干透一丙，支藏一丙，加以甲透无壬，科甲有准，即藏丙无制，亦主衣衿。</p>
            <p class="STYLE2 STYLE2">　　三冬收藏之时，单见一丙，力量尤嫌不足，须干透支藏，甲木助之，官印相生，无壬水破印其力方显，藏丙无制者，见寅而无申冲，见巳而无亥冲，再逢运程引出，亦可以取贵也。</p>
            <p class="STYLE2 STYLE2">　　或多见壬水，得戊透破之，财破身荣，富中取贵，不见戊土，富屋贫人，凡三冬己土，见壬水出干，如水浸湖田，寻常孤苦，见火不孤，见土不贫。</p>
            <p class="STYLE2 STYLE2">　　己土卑湿，不能制壬水，必须用戊土帮身，财旺用劫，分散财星，更见丙火暖土，反主富中取贵，所谓财破身荣也，无戊土则多身弱，不能任财，三冬己土，见火则土有暖气而不孤，见土则身能任财而不贫，火土必须并用，方是富贵之命。</p>
            <p class="STYLE2 STYLE2">　　或一派癸水，不见比印，作从才论，反主富贵，虽不科甲，恩诰有之，若见比劫争财，平常人物，妻子主事，从才者，金妻水子，子多。</p>
            <p class="STYLE2 STYLE2">　　三冬水旺之时，再见一派壬癸，而无比印，只能顺其势而行，为从财格，此以全局势象为主，不以日元为主，日元孤立，只能随顺也，若见己土比肩，或见戊土劫才而无丙印，则己土不孤，反为才多身弱，故云平常人物，财旺秉令，故妻子主事，三冬己土，以用丙为正，用丙者木妻火子，已见上文，从才者，以所从之神为用，故金妻水子，水乘旺，故子多。</p>
            <p class="STYLE2 STYLE2">　　或一派戊己，取甲制之，甲透者富贵</p>
            <p class="STYLE2 STYLE2">　　一派戊己，反弱为强，土实宜取甲木疏土，月令才旺坐官，富贵之徵，然四柱不可无丙也。</p>
            <p class="STYLE2 STYLE2">　　或一片庚金，虽用丙火还宜丁为为助，透丁藏丙，富贵无双，奇特之命。</p>
            <p class="STYLE2 STYLE2">　　三冬己土，见一派庚金，调候以丙火为正，制庚以丁火为强，丁透丙藏，金温土暖，秋冬土金伤官佩印，皆为富贵之命，而十二月体用同宫，尤为奇特，但不可缺丙丁耳。</p>
            <p align="center" class="STYLE2 STYLE2"><strong>十月己土</strong></p>
            <p class="STYLE2 STYLE2">　　甲午，乙亥，己丑，戊辰。</p>
            <p class="STYLE2 STYLE2">　　尚宝卿。</p>
            <p class="STYLE2 STYLE2">　　乙巳，丁亥，己丑，甲子。</p>
            <p class="STYLE2 STYLE2">　　于大学士。</p>
            <p class="STYLE2 STYLE2">　　戊辰，癸亥，己卯，甲子。</p>
            <p class="STYLE2 STYLE2">　　布政。</p>
            <p class="STYLE2 STYLE2">　　按上列三造，皆才官格，土重取甲木疏土，以才生官为用，乙巳一造，又藏丙火，土得温暖，位至大学士，甲午造，胎元丙寅，戊辰造，胎元甲寅，格局相等，内卿贰，外布政，地位亦相等也。</p>
            <p class="STYLE2 STYLE2">　　壬申，辛亥，己巳，丙寅。</p>
            <p class="STYLE2 STYLE2">　　此宋代韩佗胃命，所谓剑锋金遇洪炉之火，以子平法论之，时上丙火高透，逢生得禄，支金寅申巳亥，固极品之实也，然四生逢冲，祸亦随之，晚局不终，良有以也。</p>
            <p class="STYLE2 STYLE2">　　辛巳，己亥，己巳，乙丑。</p>
            <p class="STYLE2 STYLE2">　　光绪七年十月初十日丑时。</p>
            <p class="STYLE2 STYLE2">　　王宠惠命，两巳藏丙，中年之扣，运行南方，位至外交部长，历任各国大使，或云丙寅时，未知孰是。</p>
            <p class="STYLE2 STYLE2">　　乙酉，丁亥，己卯，庚午。</p>
            <p class="STYLE2 STYLE2">　　光绪十一年十月十四日午时。</p>
            <p class="STYLE2 STYLE2">　　陈树藩命，亥卯结局，透乙，丁火暖之，庚金制之，丁己同禄於午，身强敌煞，固可以制化为用也。</p>
            <p align="center" class="STYLE2 STYLE2"><strong>十一月己土</strong></p>
            <p class="STYLE2 STYLE2">　　甲戌，丙子，己丑，甲子。</p>
            <p class="STYLE2 STYLE2">　　何宽尚书。</p>
            <p class="STYLE2 STYLE2">　　甲辰，丙子，己未，戊辰。</p>
            <p class="STYLE2 STYLE2">　　学士。</p>
            <p class="STYLE2 STYLE2">　　甲寅，丙子，己未，丙寅。</p>
            <p class="STYLE2 STYLE2">　　权贵。</p>
            <p class="STYLE2 STYLE2">　　按以上三造，官印并透，化木暖土，冬己非丙不暖，寒木向阳，非丙亦无生意，用在丙火，固显然也。</p>
            <p class="STYLE2 STYLE2">　　乙卯，戊子，己卯，丁卯。</p>
            <p class="STYLE2 STYLE2">　　大贵。</p>
            <p class="STYLE2 STYLE2">　　按此造特殊，戊子上下相合，虽不化火，水之效用亦鲜，地支三卯，乙木出干，而时透丁火，正所谓众煞猖狂，一仁可化也，与解冻除寒有不同，故大贵。</p>
            <p class="STYLE2 STYLE2">　　丙辰，庚子，己卯，丙寅。</p>
            <p class="STYLE2 STYLE2">　　进士，大参。</p>
            <p class="STYLE2 STYLE2">　　壬寅，壬子，己卯，丙寅。</p>
            <p class="STYLE2 STYLE2">　　进士。</p>
            <p class="STYLE2 STYLE2">　　按此两造，皆丙透通根，科甲之贵。</p>
            <p class="STYLE2 STYLE2">　　丁巳，壬子，己卯，癸酉。</p>
            <p class="STYLE2 STYLE2">　　此明代建文帝命，壬水合去丁火，癸水又出，冻土仅恃年支巳宫一点丙火，除祖荫外，固无事可为也。</p>
            <p align="center" class="STYLE2 STYLE2"><strong>十二月己土</strong></p>
            <p class="STYLE2 STYLE2">　　甲午，丁丑，己未，癸酉。</p>
            <p class="STYLE2 STYLE2">　　木疏季土，贵为司令。</p>
            <p class="STYLE2 STYLE2">　　己丑，丁丑，己丑，乙丑。</p>
            <p class="STYLE2 STYLE2">　　勾陈得位，知府之职。</p>
            <p class="STYLE2 STYLE2">　　按甲午一造，用甲木疏土，不能无丁火，喜午未通根，暖而疏辟也，己丑一造，虽勾陈得位，亦不能无丁火，喜土寒而非水旺，故丁火可用耳。</p>
            <p class="STYLE2 STYLE2">　　辛巳，辛丑，己卯，乙亥。</p>
            <p class="STYLE2 STYLE2">　　丙甲得位，位至尚书。</p>
            <p class="STYLE2 STYLE2">　　按此造丑宫己辛并透，同宫聚气，巳中丙火得禄，暖土为用，亥卯结局以生丙火，四柱无一闲神，此与彭刚直公造相似，参阅戊土十一十二月节。</p>
            <p class="STYLE2 STYLE2">　　丁丑，癸丑，己酉，戊辰。</p>
            <p class="STYLE2 STYLE2">　　金旺用丁，丁透官拜侍郎。</p>
            <p class="STYLE2 STYLE2">　　按此造丑中己癸透，酉丑结局，泄己土之气，用丁火制金以暖土。</p>
            <p class="STYLE2 STYLE2">　　丁亥，癸丑，己未，己巳。</p>
            <p class="STYLE2 STYLE2">　　大贵。</p>
            <p class="STYLE2 STYLE2">　　按此造丑宫己癸并透，丁火出干，与上造同，而时支逢巳，丙火得位，故大贵也。</p>
            <p class="STYLE2 STYLE2">　　壬申，癸丑，己丑，甲戌。</p>
            <p class="STYLE2 STYLE2">　　大疏季土，官拜侍郎。</p>
            <p class="STYLE2 STYLE2">　　按此造用甲木，丁火藏戌，土得暖气，己癸月垣聚气，亦为贵徵。</p>
            <p class="STYLE2 STYLE2">　　壬午，癸丑，己丑，戊辰。</p>
            <p class="STYLE2 STYLE2">　　大富。</p>
            <p class="STYLE2 STYLE2">　　按此造身旺用财，丁火藏午，土得暖气，己癸聚丑，财星有情，天干比劫争财，时上引归财库，钜富之格，惟恐子息艰难耳。</p>
            <p class="STYLE2 STYLE2">　　壬子，癸丑，己卯，己巳。</p>
            <p class="STYLE2 STYLE2">　　状元尚书，</p>
            <p class="STYLE2 STYLE2">　　按此造与上造相似，时上丙火得位，即富贵兼矣。</p>
            <p class="STYLE2 STYLE2">　　戊寅，乙丑，己丑，乙亥。</p>
            <p class="STYLE2 STYLE2">　　佥事。</p>
            <p class="STYLE2 STYLE2">　　按此造丙火藏寅，惜隔位力弱，贵为佥事。</p>
            <p class="STYLE2 STYLE2">　　癸卯，乙丑，己丑，乙亥。</p>
            <p class="STYLE2 STYLE2">　　江南沈，一榜，程监生，大富，二人同庚，身强敌煞。</p>
            <p class="STYLE2 STYLE2">　　按己丑身强，乙木枯草，无可用，亥宫之甲，寒木无力，亦不足以取贵，丑宫癸水出干，财富丰足，凡八字相同，更须问其胎元及生地分野，如此造胎元丙辰，九月胎元则为丁巳，藏透之间，富贵殊途，否则，湿泥寒冻，不能取贵，又岂能致富乎。</p>
            <p class="STYLE2 STYLE2">　　以上造化元钥。</p>
            <p class="STYLE2 STYLE2">　　己丑，丁丑，己巳，丁卯。</p>
            <p class="STYLE2 STYLE2">　　乾隆三十四年十二月廿一日卯时。</p>
            <p class="STYLE2 STYLE2">　　潘祖荫命，丁透丙藏，官至太傅，卒谥文恭。</p>
            <p class="STYLE2 STYLE2">　　癸卯，乙丑，己亥，己巳。</p>
            <p class="STYLE2 STYLE2">　　道光廿三年十二月初一日巳时。</p>
            <p class="STYLE2 STYLE2">　　冯煦命，地支亥丑卯巳连珠夹贵，专用巳宫丙火，惜运行西北，不能早发，晚年行南方运，位至巡抚。</p>
            <p class="STYLE2 STYLE2">　　丁亥，癸丑，己亥，戊辰。</p>
            <p class="STYLE2 STYLE2">　　光绪十三年十二月十七日辰时。</p>
            <p><span class="STYLE2 STYLE2">　　顾维钧命，亥宫藏甲，得胎元甲辰引出，用甲木疏土引丁，历任专使，当外交重任，身旺任财，日坐才官，宜其大富，并得妻财也。</span><font size="3"><br>
                </font> </p>
            </div>          </td>
      </tr>
    </table>
      <p align=center style='text-align:center;line-height:22.0pt'><span
    lang=EN-US style='font-size:13.5pt;color:black'>
      <o:p> </o:p></span></p>
      <p align=center style='text-align:center;line-height:22.0pt'><span
    lang=EN-US style='font-size:13.5pt;color:black'><o:p><img src="../0IrQ_8.gif" width="182" height="19"></o:p></span></p></td>
    <td valign=top style='padding:0cm 0cm 0cm 0cm;height:18.0pt'
    background="../6.jpg">
    <p class=MsoNormal style='line-height:22.0pt'><span lang=EN-US
    style='font-size:13.5pt;color:black'>&nbsp;<o:p></o:p></span></p>    </td>
   </tr>
   <tr style='mso-yfti-irow:4;mso-yfti-lastrow:yes;height:73.5pt'>
    <td colspan="3" valign=bottom style='width:37.5pt;padding:0cm 0cm 0cm 0cm;
    height:73.5pt'>
    <p class=MsoNormal style='line-height:22.0pt'><span lang=EN-US
    style='font-size:13.5pt;color:black'>
      <o:p></o:p></span><img src="../bottom.jpg" width="743" height="99"></p>    </td>
    </tr>
  </table>
  <span class="MsoNormal" style="line-height:22.0pt"><a href="../NEXTPAGE.htm"></a></span></div>
  <p class=MsoNormal align=center style='text-align:center;line-height:22.0pt'><span
  lang=EN-US style='font-size:13.5pt;color:black'><o:p></o:p></span></p>
  </td>
 </tr>
</table>

</div>

<div style='position:absolute;right:0px;top:194px;z-index:5' id=object1>

<p class=MsoNormal style='line-height:22.0pt'><span lang=EN-US
style='font-size:13.5pt;color:#77396C'><script language="JavaScript">
function setVariables() {if (navigator.appName == "Netscape"){v=".top="; dS="document."; sD=""; y= "window.pageYOffset";} else{v=".pixelTop="; dS=""; sD=".style"; y="document.body.scrollTop";}} function checkLocation() {object="object1"; yy=eval(y); eval(dS+object+sD+v+yy); setTimeout("checkLocation()",10);} 
</script><span style='display:none;mso-hide:all'><o:p>&nbsp;</o:p></span></span></p>

<table class=MsoNormalTable border=0 cellspacing=10 cellpadding=0 width=68
 style='width:51.0pt;mso-cellspacing:7.5pt;mso-padding-alt:0cm 0cm 0cm 0cm'>
 <tr style='mso-yfti-irow:0;mso-yfti-firstrow:yes'>
  <td width=68 style='width:51.0pt;padding:0cm 0cm 0cm 0cm'>
  <p class=MsoNormal style='line-height:22.0pt'><span lang=EN-US
  style='font-size:13.5pt;color:black'><a href="#"></a>
    <o:p></o:p></span><a href="mydoc007.htm"><img src="../PREVPAGE.gif"
  width=95 height=26 border=0></a></p>
  </td>
 </tr>
 <tr style='mso-yfti-irow:1'>
  <td width=68 style='width:51.0pt;padding:0cm 0cm 0cm 0cm'>
  <p class=MsoNormal style='line-height:22.0pt'><span lang=EN-US
  style='font-size:13.5pt;color:black'><a href="index.htm"><img src="../INDEXPAGE.gif"
  width=95 height=26 border=0></a>
    <o:p></o:p></span></p>
  </td>
 </tr>
 <tr style='mso-yfti-irow:2;mso-yfti-lastrow:yes'>
  <td width=68 style='width:51.0pt;padding:0cm 0cm 0cm 0cm'>
  <p class=MsoNormal style='line-height:22.0pt'><span lang=EN-US
  style='font-size:13.5pt;color:black'><a href="#"></a>
    <o:p></o:p></span><a href="mydoc009.htm"><img src="../NEXTPAGE.gif"
  width=95 height=26 border=0></a></p>
  </td>
 </tr>
</table>

<p class=MsoNormal><span lang=EN-US><o:p>&nbsp;</o:p></span></p>

</div>

</div>

</body>

</html>





